
作詞：黃偉文
作曲：蔡一智
編曲：Chinese
監製：蔡一智

我係一個發育健全嘅女人
需要各種營養嘅平衡
男人　新衫　現金加約會
零食　珠寶　護膚品
運動　工作　交友再旅行
購物　娛樂　見男人
SORRY　SORRY　我係咪數咗兩次「男人」？
雖然係咁　愛情我都未算好著緊
(我吃　我戀上熱量)

今日我嚟教大家整甜品
首先用滾水沖開Expresso粉
再擺啲Lady Fingers落去　浸到「林」
另一方面　將啲蛋白攪一陣
起泡就加啲Kalua再攪勻
最後兩樣倒埋一齊整到一層層
恭喜你　咁就完成咗個Tiramisu
一個世界馳名嘅意大利甜品

你係一個發育健全嘅女人
所以呢個時候你有嘢想問
無端端　整甜品　係咪手痕
抑或教你兩招等你氹情人
SORRY　SORRY　各位等等
女人最好嘅嘢唔係一定要同男人分
整個甜品　錫吓自己當獎品
邊個話愛嚟留住佢個心
(我買　我擁有力量　讓心願能償)

有時返到屋企都覺得有啲暈
因為買到成屋雜物無「訂」躉
於是惟有出街shopping散散心
這就是我們購物狂的命運

你問我做乜買咗六條一樣嘅裙
更多更詳盡歌詞 在 ※ Mojim.com　魔鏡歌詞網 
你當我無用腦　其實我都有諗
漆皮真絲　橫紋直紋　長裙短裙迷你裙
綁帶拖鞋　平底高跟　唇膏胭脂乾濕粉
翻炒　再翻炒　再翻炒　係我哋　嘅一生
只得舖頭永遠　有新到貨品
小學都有教　人類係一個社群
要相親相愛　咁先至夠高等
既然平時唔准獨斷獨行
唯一呢個時候　我覺得唔駛靠人
唯一呢個時候　我可以全權負責任
唯一呢個時候　我真正憑良心
(我吃　我戀上熱量　幸福又平常
誰又說　沒理想
我買　我擁有力量 .............)

(唔該 excuse me 可唔可以攞嗰件大褸俾我睇吓
SORRY　唔係呢件呀　係隔籬有士多啤梨同CREAM係上面嗰件 thank you
唔係呢件呀　係隔籬有士多啤梨同CREAM係上面嗰件　唔該 ...........)

我係一個發育健全嘅女人
有乜傷心　自己識得做醫生
以前有事只係可以唸經文
而家仲有3個字：食．買．瞓
買得多咗最多忍一陣
食得多咗去GYM修吓身
只係擔心瞓得太多有空虛感
忽然好想身邊有個人
(我吃　我戀上熱量　幸福又平常
誰又說沒理想
我買　我擁有力量　讓心願能償
付賬單令我舒暢)

我係一個發育健全嘅女人
不過有時失驚無神發忟憎
以下呢句　你當我鬼拍後尾枕
我有時會諗：係咪真係要返個男人？
男人 ...... 唉 ~ (嘆氣) 唉 ~


