
作詞：張邱東松
作曲：張邱東松
編曲：王豫民

自悲自嘆歹命人　父母本來真痛疼
乎阮讀書幾落冬　出業頭路無半項
暫時來賣燒肉粽
燒肉粽　燒肉粽　賣燒肉粽

要做生意真困難　那無本錢做未動
不正行為是嘸通　所以暫時做這項
踏著認真賣肉粽
燒肉粽　燒肉粽　賣燒肉粽
更多更詳盡歌詞 在 ※ Mojim.com　魔鏡歌詞網 

物件一日一日貴　厝內頭嘴這大堆
雙腳走到欲鐵腿　遇著無銷上克虧
認真再賣燒肉粽
燒肉粽　燒肉粽　賣燒肉粽

要做大來嘸敢望　欲做小來又無空
更深風冷腳手凍　誰人知阮的苦痛
環境逼我賣肉粽
燒肉粽　燒肉粽　賣燒肉粽


