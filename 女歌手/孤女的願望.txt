
原曲：美空雲雀1958年'花笠道中'
作詞：葉俊麟
作曲：米山正夫

請借問播田的　田莊阿伯啊
人塊講繁華都市　台北對叼去
阮就是無依偎可憐的女兒
自細漢著來離開　父母的身邊
雖然無人替阮安排　將來代志
阮想要來去都市　做著女工渡日子
也通來安慰自己　心內的稀微

請借問路邊的　賣煙阿姐啊
人塊講對面彼間　工廠是不是
貼告是要用人　阮想要來去
更多更詳盡歌詞 在 ※ Mojim.com　魔鏡歌詞網 
我看你猶原不是　幸福的女兒
雖然無人替咱安排　將來代志
在世間總是著要　自己打算才合理
青春是不通耽誤　人生的真義

請借問門頭的　辦公阿伯啊
人塊講這間工廠　有要採用人
阮雖然也少年　攏不知半項
同情我地頭生疏　以外無希望
假使少錢也著忍耐　三冬五冬
為將來為著幸福　甘願受苦來活動
有一天總會得著　心情的輕鬆


