
作詞：伍佰
作曲：伍佰
編曲：伍佰 &amp; China Blue

心頭掠定毋通擱延遲
烏龍仔大聲叫阮緊入去
天星攏予烏雲閘咧
內底那會遮濟人

大包小包是不捨的留戀
滿面笑容是毋甘的暗崁
頻頻擛手跤步變浮浮
煞毋敢越頭

滿滿的車廂載著希望
人人的表情攏總空空
我的嚨喉這時煞滇
我擠佇這台　熱涙的暗班車

嗚～　熱淚的暗班車
嗚～　看出去兩个影
嗚～　鹹鹹的暗班車
嗚～　電火那光顯顯

田岸一稜一稜飛去
路燈一支一支飛去
更多更詳盡歌詞 在 ※ Mojim.com　魔鏡歌詞網 
溪水一逝一逝飛去
田庄一庄一庄飛去

外口攏予黑色包圍
我乾焦看到窗仔的家己
到底進前是真正欲返去
或是這馬才是真正欲返去

嗚～　熱淚的暗班車
嗚～　看出去兩个影
嗚～　鹹鹹的暗班車
嗚～　電火那光顯顯

新魂舊體貼胸前　我有兩種型
燒燒鹹鹹滴胸前　我有兩種型

新魂舊體貼胸前　我有兩種型
燒燒鹹鹹滴胸前　我有兩種型

嗚～　熱淚的暗班車
嗚～　看出去兩个影
嗚～　鹹鹹的暗班車
嗚～　電火那光顯顯


