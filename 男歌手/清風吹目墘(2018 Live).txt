
作詞：伍佰
作曲：伍佰
編曲：伍佰 &amp; China Blue

清風吹焦淚面墘　落葉猶有葉香味
返厝的渡鳥啾啾啼
揣來揣去揣無伊

人生總有離別時　應該快樂等團圓
將你　佇我　心底　藏起
徐徐的清風吹目墘

上媠散步黄昏時　花謝嘛有花香味
返厝的蜜蜂無張持
踅來踅去揣無伊

人生總有離別時　點點滴滴滿心脾
將你　佇我　心底　藏起
徐徐的清風吹目墘

更多更詳盡歌詞 在 ※ Mojim.com　魔鏡歌詞網 
下晡無人鐵路邊　也有田土的氣味
草仔發甲滿滿是
我也快步向前去

人生總有離別時　深深數念無枉費
將你　佇我　心底　藏起
徐徐的清風吹目墘

大樹遮著半爿天　自由自在免提醒
走傱毋捌來懷疑
我也會來綴著你

人生總有離別時　無底的愛上可貴
將你　佇我　心底　藏起
徐徐的清風吹目墘

徐徐的清風吹目墘


