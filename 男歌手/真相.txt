
苦榮：原來當你一個人,無目的地,無屋企要返,
個世界真係會唔同曬…
今日係我離家出走既第二日,係條街度行左好耐,
好熱,好曬…行左入個商場度諗住涼冷氣,
但係又覺得好凍,結果,我又行返出條街度…
我諗我應該係冷親…呢個鐘數,屋企應該開左飯喇,
唔知今晚阿媽煮咩送呢……

苦媽：我好失禮你咩?我都好想呀,又靚又有錢打扮,
我都好想有自己既事業唔駛做人師奶呀,
我都好想以前好識得諗讀好多書,
唔俾人掟曬D麵士信,
無俾人撕爛曬D文件愛黎墊杯呀,
做返份工,有返自己,唔係淨係邊個邊個個女,
邊個邊個老婆,邊個邊個阿媽呀!
我已經盡曬力架喇,你要學琴,你要唔讀書,
你要食餐好,你要個女點點點,我都想點呀!
我唔知點先做得最好,你地教我丫!
你覺得我咁失禮丫嘛,你以後唔好再返黎呀!
你以後唔好再返黎呀!!

苦榮：呀…ccc…
更多更詳盡歌詞 在 ※ Mojim.com　魔鏡歌詞網 
苦公：唔~飲曬~
苦榮：er…阿公呀…你未飲呀…呢杯你既,你唔記得左喇?
苦公：哈~我咪飲左囉巖巖,想昆我飲多杯呀?…真係…朝儂來話….
苦榮：…無事…心多者…唔…好彩者…
苦媽：呀今晚有生果食呀…黎丫黎丫…食荔枝呀餵好靚呀D荔枝…
苦公：好
苦媽：咦?邊個架?阿爸,你未飲苦茶喎…
苦公：下?哦,飲飲飲飲飲…宜家飲呀…唔唔
苦榮：阿公…
苦公：咩呀?
苦榮：你…飲緊苦茶呀可?
苦公：係呀,做咩呀?
苦榮：…無…問下者…
苦公：呀…ccc…下…好飽呀…飲曬喇~食荔枝~……咩呀?
苦榮：唔…無野呀…
苦媽：飲完喇下嘛?羅曬D杯入黎丫,洗呀…
苦公：哦…好
苦榮：…阿媽…
苦媽：唔?
苦榮：我諗…你要帶一帶阿公去睇醫生呀…


